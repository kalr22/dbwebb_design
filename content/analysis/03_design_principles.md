---
Title: Design principles
Description: This is the design principle analyse page.
Template: analysis
---

En webbplats designprinciper
=======================

* * *

Uppgiften handlar om att utvärdera designprinciper och designelement som tre olika portfoliowebbplatser använder sig av.

Urval
-----------------------

* * *

Jag genomförde en sökning på Google för att få fram olika portföljsidor. Jag hittade en artikel från Zyro där de rankar upp 29 bra exempel på portföljsidor [1]. Därefter valdes tre slumpmässiga portföljer ut att analyseras. De portföljer som slutligen valdes ut är Melanie Daveid [2], Jay van Hutten [3] samt Lotta Nieminen [4].

Metod
-----------------------

* * *

Metoden jag använt är en analys av egna tolkningar för att identifiera designprinciper och designelement på webbplatsen. Designprinciperna som analyseras är balans, placering i linje, betoning, proportion, rörelse, mönster, kontrast samt enighet. Designprinciperna är inspirerade från Youtube-videon The Principles of Design [5]. Designelement som analyseras är linje, form 2D, form 3D, utrymme, värde, färg, textur samt type (visuell text). Designelementen är inspirerade från Youtube-videon The Elements of Art [6]. Google lighthouse har använts för att dubbelkolla tillgängligheten för webbplatsen ifall att det är någonting som inte står rätt till vid första anblick.

Resultat
-----------------------

* * *

### 1. Melaniedaveid.com

<div class="imgdiv">
    <img src="%base_url%/image/melaniedaveid.png?save-as=jpg&w=100%" alt="Screenshot melaniedaveid.com">
</div>

Webbplatsens syfte är att visa upp olika projekt inom design, teknik och konst. Designen är uppbyggd av färgerna vit, svart, blå och röd med mycket whitespace, vilket utger en snygg och fräsch stil. På om-sidan finns där ett element som täcker hela bredden på webbsidan med bakgrundfärgen röd med färgen blå på titlarna. Denna färgkombination sticker i ögonen och Google Lighthouse användes till att analysera sidan, vilket visade att tillgängligheten inte godkändes på grund av denna färgkombination.

Olika designprinciper som identifierats på webbplatsen: <br>
Balans: Genomtänkt balans mellan innehåll och utrymme. <br>
Rörelse: När man hovrar över bilderna bildas en lätt zoom-effekt, vilket utgör en känsla av att användaren sugs in i bilden. <br>
Mönster: På startsidan visas en grid av arbetsprov där tre olika boxstorlekar använts till placering av bildelementen i oordning innanför en osynlig större rektangulär box. <br>
Kontrast: Bildernas kontrast matchar bra in på den starka röda och blåa färgen. <br>

Olika designelement som identifierats på webbplatsen: <br>
Linje: Raka linjer genom hela webbplatsen. <br>
Form 2D: Webbplatsen är uppbyggd med raka hårda former. <br>
Färger: Starka färger i form av ett kvadratiskt färgtema. <br>

Designprinciperna är relativt genomsyrande i samtliga undersidor. Linjerna och utrymmet finns där, samt färgerna och kontrasterna. På undersidorna för arbetsproven är upplägget annorlunda från startsidan, då innehållets utgångspunkt för placering är i mitten samt att en del bildelement sträcker sig ut över hela bredden av skärmen. 

Webbplatsens val av design uppfyller väl sitt syfte och mål, stilrent, mycket utrymme, användaren kan tydligt se att en designer varit här.

<!-- #### Snapshot Accessability Google Lighthouse Melaniedaveid.com
![Screenshot lighthouse melaniedaveid.com](%base_url%/image/melaniedaveid_lighthouse.png?save-as=jpg&q=100&w=500&sharpen) -->

### 2. Jayvanhutten.com

<div class="imgdiv">
    <img src="%base_url%/image/jayvanhutten.png?save-as=jpg&w=100%" alt="Screenshot jayvanhutten.com">
</div>

Webbplatsens syfte är att visa upp olika projekt inom speldesign. Webbplatsen är uppbyggd på en och samma sida med hjälp av en slid-effekt för att navigera runt mellan de olika arbetsproven i menyn. 

Olika designprinciper som identifierats på webbplatsen: <br>
Enighet: Samtliga element för arbetsproven är i en sammanhängande design där bilden/videon visas på vänster sida samt textinnehållet på höger sida. <br>
Rörelse: Genom att kunna "ta tag" i skärmen och svepa till höger eller vänster utges en känsla av att bläddra i en bok. <br>
Betoning: För att visa var i menyn användaren befinner sig poppar just det elementet ut i en större storlek än övriga element. <br>

Olika designelement som identifierats på webbplatsen: <br>
Form 3D: Elementet som poppar upp ur menyn har en lätt skugga, vilket utger en lätt 3D-effekt. <br>
Värde: Samliga menyelement har en gråton förutom då användaren hovrar över elementen eller ifall användaren befinner sig på just den platsen. Då är elementet markerat i färg. <br>
Textur: En bakgrundsbild är satt i bodyn, vilket utger en textur av skuggade diamanter. Detta ger också webbplatsen ett djup än om bodyn enbart skulle vara vit. <br>

Webbplatsen kännetecknar helt klart en webbplats för speldesign. Inte så komplicerad och enkel att navigera sig runt på. Jag anser att webbplatsens design uppfyller sitt syfte och mål.

### 3. Lottanieminen.com

<div class="imgdiv">
    <img src="%base_url%/image/lottanieminen.png?save-as=jpg&w=100%" alt="Screenshot lottanieminen.com">
</div>

Webbplatsens syfte är att visa upp projekt inom grafisk design. Webbsidan har en intressant layout där menyn är wrappad runomkring innehållet på både vänster och höger sida, samt i toppen. Vid scroll är menyn alltid med användaren. 

Olika designprinciper som identifierats på webbplatsen: <br>
Placering i linje: Allt känns snyggt placerat i linje till varandra. <br>
Rörelse: På om-sidan finns där en sektion som scrollar annorlunda än det resterade innehållet, vilket ger en känsla av rörelse. Vissa element i projekt-sidorna är satta i en animation av växling mellan olika bilder, vilket även där utger liv och rörelse till webbplatsen. <br>
Mönster: Startsidan är uppbyggd med lika stora boxelement, där varannan box är uppbyggd med bilden på antingen vänster eller höger sida samt att texten antingen är på höger eller vänster sida. <br>
Kontrast: Kontrasten mot de starka färgglada bilderna mot de annars neutrala färgerna ser snyggt och lyxigt ut. <br>

Olika designelement som identifierats på webbplatsen: <br>
Färg: Webbplatsens färg utgörs från bilderna, annars är sidan uppbyggd med neutrala färger som vit, svart och beige. <br>
Linje: Raka hårda linjer genom hela webbplatsen. <br>
Type (visuell text): Webbplatsens design är till stor del uppbyygd av stora heltäckande bilder, vilket gör att man försöker skapa en känsla av att bilderna talar till användaren snarare än genom text. <br>

Webbplatsen har en sammanhängande design genom samtliga undersidor. Webbplatsen kännetecknar utan tvekan sitt syfte och mål, vilket är grafisk design, lyx och genomtänkt.

Analys
-----------------------

* * *

Det var intressant att se att de flesta av webbplatserna jag analyserade använde sig av tydliga designprinciper och eller designelement. Linjer är en viktig del att jobba med vad gäller design. Rörelser i form av animationer, videos eller något som händer vid hovring över ett element har varit en viktig del utifrån de webbplatser jag analyserat. Även att jobba med färger har varit en viktig designbit. Inte bara i fonterna eller som bakgrundfärger på element utan också genom att jobba med kontrasten i bilderna så att de passar in med resten av innehållet.

### Analys av egen webbplats

Min webbplats är uppbyggd av raka och sneda hårda linjer rakt igenom. Rent allmänt skulle jag säga att webbplatsen kännertecknar en snygg och cool stil. Designen genomsyrar relativt bra genom samtliga undersidor. Det som skiljer sidorna åt är där bilder finns och vad som händer vid hover. På startsidan om man hovrar över bilden på mig, zoomas bilden in samt att bilden roteras en aning. På gallerisidan när man hovrar över bilderna sugs elementet in en aning. På teknologisidan vid hover över bilderna händer ingenting med bilderna, däremot förstärks bakgrundsfärgen på bildens header.

För att få designen mer sammanhängande genom samtliga undersidor hade ett fokus kunna sättas på bilderna, så att de får en enhetig design vid hover. Jag valde därför att ta bort hover helt på min bild på startsidan. Jag valde att behålla designen vid hover på gallerisidan. På teknologisidan ändrade jag att vid hover över bilderna sugs elementen in en aning som på gallerisidan. Mellanrummet i griddet på gallerisidan och teknologisidan är satt i samma storlek.
 
Vid analys av min portfölj på Google Lighthouse var tillgängligheten inte på max. Google Lighthouse ansåg att kontrasten i min header för bakgrundsfärg och font inte var bra i lightmode. Färgen på fonten var då i en vit färg. Jag ändrade lite motvilligt färgen på fonten till samma svarta färg som för brödtext på webbplatsen. Jag hade föredragit en vit färg på fonten men eftersom jag gillade min grön-turkosliknande bakgrundsfärg på headern ville jag inte ändra den. Nu har jag ändå vant mig och anser att det ser bra ut.

Några fler designprinciper jag valt att implementera till min webbplats:
Linjer: Min header och footer är redan designade i sneda matchande linjer till varandra. Jag har försökt fixa så att linjer i innehållet hänger ihop. Exempelvis på teknologiundersidorna har jag sett till så att den övre linjen i sidomenyn går ihop med den övre linjen i titeln för undersidan. 
Analysundersidorna kändes ganska tråkiga och jag valde därför att sätta in lite linjer för att dela av innehållet. Även ett större fokus har lagts på bilderna, så att de ser snygga ut.

Referenser
-----------------------

* * *

[1] Matleena. (4 maj 2022). 29 Best Portfolio Website Examples. https://zyro.com/blog/portfolio-website-examples/

[2] Melanie Daveid. https://www.melaniedaveid.com/

[3] Jay van Hutten. http://www.jayvanhutten.com/

[4] Lotta Nieminen. https://www.lottanieminen.com/

[5] Art Heroes. (5 september 2015). The Principles of Design. [Video online]. Youtube. https://youtu.be/ZK86XQ1iFVs

[6] Art Heroes. (2 juli 2015). The Elements of Art. [Video online]. Youtube. https://youtu.be/uVrh3frrC38

Övrigt
-----------------------

* * *

Av: Karoline Lindroos 08/12/2022